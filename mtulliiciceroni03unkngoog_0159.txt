DE DIVINATIONE I. 13—17. 129

fuscaque non numquam cursans per litora cornix

demersit caput et fluctum cervice recepit.
videmus haec signa numquam fere mentientia, nec tamen 9
οιιι· ita fiat videmus.

vos quoque signa videtis, aquai dulcis alumnae,

cum clamore paratis inanis fundere voces

absurdoque sono fontis et stagna cietis.
quis est qui ranunculos hoc videre suspicari possit? sed
inest in rubetis et ranunculis natura quaedam significans
aliquid, per se ipsa satis certa, cognitioni autem homi·-
num obscurior.

mollipedesque boves, spectantes lumina caeli,

naribus umiferum duxere ex aere sucum.
non quaero cur, quoniam quid eveniat intellego.

iam vero semper viridis semperque gravata

lentiscus triplici solita grandescere fetu

ter fruges fundens tria tempora monstrat arandi.
ne hic quidem quaero, cur haec arbor una ter floreat aut ιε

· our arandi maturitatem ad signum floris accommodet: hoc

sum contentus, quod, etiam si cur quidque fiat ignorem,
quid fiat intellego. pro omni igitur divinatione idem quod
pro rebus iis, quas commemoravi, respondebo. quid scam- 10
moneae radix ad purgandum, quid aristolochia ad morsus κ
serpentium possit — quae nomen ex inventore repperit,
rem ipsam inventor ex somnio - video, quod satis est. cur
possit nesci0. sic ventorum et imbrium signa, quae dixi,
rationem quam habeant non satis perspicio. vim et even-
tum agnoseO, scio, adprobo, similiter quid fissum in
extis, quid fibra valeat accipio: quae eausa sit nescio.
atque horum quidem plena vita est3 extis enim omnes
fere utuntur. quid? de fulgurum vi dubitare num pos-
sumus? nonne cum multa alia mirabilia, tum illud in
primis: cum Summanus in fastigio Iovis optumi maxumi,
qui tum erat fictilis , e caelo ictus esset nec usquam eius
simulacri caput inveniretur, haruspices in Tiberim id de-
pulsum esse dixerunt, idque inventum est eo loco, qui
est ab haruspicibus demonstratus.

Sed quo potius utar aut auctore aut teste quam te? 11
ouius edidici etiam versus, et lubenter quidem, quos in ¹⁷

secundo Consulatus Urania musan pronuntiat:
ciceroni· vol. ΥΠ. 9

