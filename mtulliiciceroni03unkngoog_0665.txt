DE LEGIBUS III. 33—39. 307

quod ipse Cassius exceperat, perduellionist dedit huic
quoque iudicio O. Caelius tabellam doluitque, quoad
vixit, se, ut opprimeret C. Popilium, nocuisse rei publi-
cae. et avus quidem noster singulari virtute in hoc mu-
nicipiO, quoad vixit, restitit Μ. Gratidio, cuius in matri-
monio sororem, aviam nostram, habebat, ferenti legem
tabellariam= excitabat enim fluctus in simpulo , ut dici-
tur, Gratidius, quos post filius eius in Aegaeo excitavit
mari. ac nostro quidem avo, cum res esset ad senatum
delata, M. Scaurus consul ‘utinam ,’ inquit 6Μ. Cicero,
isto animo atque virtute in summa re publica nobiscum
versari quam in municipali maluissesl' quam ob rem, ετ
quoniam non recognoscimus nunc leges populi Romani,
sed aut repetimus ereptas aut novas scribimus, non quid
hoc populo obtineri possit, sed quid optimum sit tibi di-
cendum puto. nam Cassiae legis culpam Scipio tuus
sustinet, quo auctore lata esse dicitur. tu, si tabella-
riam tulerim ipse praestabis3 nec enim mihi placet nec
Attico nostr0‚ quantum e voltu eius intellego. Act. Mihi 17
vero nihil umquam populare placuit eamque optimam
rem publicam esse dico, quam hic consul constituerat,
quae sit in potestate optimorum. M. Vos quidem, ut ³8
video, legem antiquastis sine tabella. sed ego, etsi satis
dixit pro se in illis libris Scipio, tamen ita libertatem
istam largior populo, ut auctoritate et valeant et utantur
boni3 sic enim a me recitata lex est de suffragiis: ‘opti-
matibus nota, plebi libera sunto.' quae lex hanc senten-
tiam continet, ut omnis leges tollat, quae postea latae
sunt , quae tegunt omni ratione suffragium , ne quis in-
spiciat tabellam ‚ ne roget, ne appellet3 pontis etiam lex
Maria fecit angustos. quae si opposita sunt ambitiosis, 39
ut sunt fere, non reprehendo ; sin valuerint tantum leges,
ut desinat ambitus , habeat sane populus tabellam quasi
vindicem libertatis, dum modo haec optimo cuique et
gravissimo civi ostendatur ultroque offeratur, ut in eo
sit ,ipso libertas, in quo populo potestas honeste bonis
gratificandi datur. eoque nunc fit illud, quod a te mode,
Quinte, dictum est, ut minus multos tabella condemnet,
quam solebat vox, quia populo licere satis est: hoc re-

tento reliqua voluntas auctoritati aut gratiae traditur.
20*

