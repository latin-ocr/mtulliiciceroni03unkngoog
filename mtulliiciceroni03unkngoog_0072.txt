42 M. TULLII CICERONIS

nisi cognitum conprehensumque animis haberemus, non
tam stabilis opinio permaneret nec confirmaretur diutur-
nitate temporis nec una cum saeclis aetatibusque homi-
* num inveterari potuisset. etenim videmus ceteras opinio-
nes fictas atque vanas diuturnitate extabuisse. quis enim
Hippocentaurum fuisse aut Chimaeram putat? quaeve
anus tam excors inveniri potest, quae illa, quae quondam
credebantur, apud inferos portenta extimescat? opinionis
enim commenta delet dies, naturae iudicia confirmat.
itaque et in nostro populo et in ceteris deorum cultus 9
religionumque sanctitates exsistunt in dies maiores atque ξ
6 meliores. idque evenit non temere nec casu, sed quod
et praesentes saepe di vim suam declarant, ut et apud
Regillum bello Latinorum, cum A. Postumius dictator
cum Octavio Mamilio Tusculano proelio dimicaret, in
nostra acie Castor et Pollux ex equis pugnare visi sunt,
et recentiore memoria idem Tyndaridae Persen victum
nuntiaverunt. P. enim VatiniuS, avus huius adulescentis,
cum e praefectura Reatina Romam venienti noctu duo
iuvenes cum equis albis dixissent regem Persen illo die
captum, senatuique nuntiavisset, primo quasi temere de
re publica locutus in carcerem coniectus est, post a Paulo
litteris adlatis, cum idem dies constitisset, et agro a senatu
et vacatione donatus est. atque etiam cum ad fluvium
Sagram Crotoniatas Locri maximo proelio devicissent,
eo ipso die auditam esse eam pugnam ludis Olympiae
memoriae proditum est. saepe Faunorum voces exaudi-
tae, saepe visae formae deorum quemvis non aut hebe-
tem aut inpium deos praesentis esse confiteri coegerunt.
ἓ praedictiones vero et praesensiones rerum futurarum
quid aliud declarant nisi hominibus ea ostendi, monstrari,
portendi, praedici? ex quo illa ostenta, monstra, portenta,
prodigia dicuntur. qnod si ea ficta credimus licentia
fabularum, Mopsum, Tiresiam, Amphiaraum, Calchan-
tem, Helenum, quos tamen augures ne ipsae quidem
fabulae adscivissent, si res omnino repudiaret, ne dome-
sticis quidem exemplis docti numen deorum conprobabi-
mus? nihil nos P. Claudii bello Punico primo temeritas
movebit, qui etiam per iocum deos inridens, cum cavea*
liberati pulli non pascerentur, mergi eos in aquam ‘iussit

 

 

 

 

 

