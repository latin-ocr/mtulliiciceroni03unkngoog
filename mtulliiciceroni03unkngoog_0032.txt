2 “ M. TULLII CICERONIS

cilium Balbum se audiente instituta refert, in qua quae a principi-
bus illis trium disciplinarum disputata sint se dicit his libris expo-
nere constituisse (cap. 6 et 7). Et in hoc quidem primo libro initium
disputandi facit Ο. Velleius et a reprehensione quidem Platonicae
et Stoicae rationis, quarum illa mundum a deo tamquam opifice
atque aedificatore profectum contendebat, altera πρόνοιαν, id est
providentiam, inducebat, a qua mundus effectus esset et administra-
retur, utraque autem mundum animo et sensibus praeditum, rotun-
dum, ardentem volubilemque faciebat (cap. 8—10). Reliquorum
deinde omnium philosophorum inde a Thalete de deo sententiis
breviter commemoratis et reprehensis (cap. 10-15)‚ ad ipsam Epi·
cui-eam de dis rationem explicandam accedit, quam unam veram
esse existimat. Solum enim Epicurum vidisse, primum esse deos,
quod in omnium animis eorum notionem impressisset natura et sine
doctrina anticipationem quandam deorum, quam ipse appellat
πρόληψιν, sine qua non intellegi quicquam nec quaeri nec disputari
posse: id ex eo intellegi, quod omnium hominum in eo sit mira
consensio , ut deos esse statuant, eamque· anticipationem sive
praenotionem deorum habeant, ut eos beatos et immortales putent τ
ex quo consequi, ut nihil negotii nec ipsi habeant nec aliis exhi-
beant neque ira neque gratia teneantur, quia, quae talia sint, im-
becilla sint omnia. Id si ita sit, pie colendos esse deos propter
praestantem naturam, nullo autem modo timendos, quo uno dicit
omnem superstitionem everti (cap. 16 et 17). Sed ad hanc opinio·
nem confirmandam anquirere animum et formam et vitam et actio·
nem mentis atque agitationem in de0‚ et figuram quidem nullam
posse aliam esse nisi humanam, primum quod natura speciem aliam
deorum non habeamus, deinde quod humana forma sit pulcherrima,
tertio quod in alia nulla figura domicilium mentis esse possit. Ne-
que tamen eam speeiem corpus esse, sed quasi corpus, eamque non
sensu, sed mente cerni, nec soliditate nec ad numerum, sed ima-
ginibus similitudine et transitione perceptis, Vitam autem deorum
esse beatissimam et omnibus bonis adfluentem: nihil enim agere,
sua virtute et sapientia gaudere et habere exploratum fore se sem-
per in maximis voluptatibus (cap. 18—20). His expositis contra
disputat Cotta, non ut aliquid ipse decernat, sed ut Epicurea dis-
solvat, neque quod neget esse deos, sed quod rationem, quae ad·
feratur, firmam non putet. Nam argumentum, quod ab omnium
hominum consensu petatur, cum leve per se tum etiam falsum esse
(cap. 21—23). Sed deos esse concedi posse: illud doceri se velle,
unde sint, ubi sint, quales sint, ad quae omnia atomis abuti Epi·
eureos, quas negat primo ullas esse, quod nullus sit corporibus
‘vacuus locus, deinde, si sint, effici ut aeterni di non sint et interire
possint, quo constituto beatitudinem deorum tolli. Ad hanc res-
prehensionem vitandam quasi corpus et quasi sanguinem excogitata
esse, quae quid sint neminem posse intellegere (cap. 24—26).
Quibus autem rationibus humana forma dis adsumatur, eas nullam
*vim habere. · Nam quod omnes fere homines, praeter Aegyptios et
”paucas forte alias gentes, eam formam dis cogitatione adfingant, id

 

