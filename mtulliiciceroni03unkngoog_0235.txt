DI: DIVINATIONE II. 112-117. 2Οᾷ

magis veri simile est vaesanum remigem an aliquem
nostrum, qui ibi tum eramus, me„ Catonem, Varronem,
Coponium ipsum consilia deorum inmortalium perspicere·

potuisse ?
Sed iam ad te veni0, 151}
sancte Apollo, qui umbilicum certum terrarum ob-

sides
unde superstitiosa primum, saeva evasit vox fera:

tuis enim oraculis Chrysippus totum volumen inplevit,
partim falsis, ut ego opinor, partim casu veris, ut fit in
omni oratione saepissime, partim flexiloquis et obscuris,
ut interpres egeat interprete et sors ipsa ad sortis refe-
renda sit, partim ambiguis et quae ad dialecticum defe-
renda sint. nam cum illa sors edita est opulentissumo
regi Asiae ,

Croesus Halyn penetrans magnam pervertet opum

v1m,

hostium vim se perversurum putavit, pervertit autem
suam: utrum igitur eorum accidisset, verum oraculum 116
fuisset. cur autem hoc credam umquam editum Croeso?
aut Herodotum cur veraciorem ducam Ennio? num mi-
nus ille potuit de Croeso quam de Pyrrho fingere En-
nius? quis enim est, qui credat Apollinis ex oraculo
Pyrrho esse responsum

‘aio te, Aeacida, Romanos vincere posse'?

primum Latine Apollo numquam locutus est 3 deinde ista
sors inaudita Graecis est3 praeterea Pyrrhi temporibus
iam Apollo versus facere desierat3 postremo, quamquam
semper fuit, ut apud Ennium est,

- - stolidum genus Aeacidarum,
bellipotentes sunt magis quam sapientipotentes‚

tamen hanc amphiboliam versus intellegere potuisset,
‘vincere te Romanos' nihilo magis in se quam in Ro- ‚
manos valere. nam illa amphibolia, quae Croesum
decepit, vel Chrysippum potuisset fallere , haec vero ne
Epicurum quidem. sed, quod caput est, eur isto modo ξιξ
iam oracla Delphis non eduntur, non modo nostra aetate,
sed iam diu, iam ut nihil possit esse contemptius? hoc
loco cum urguentur, evanuisse aiunt vetustate vim loci

