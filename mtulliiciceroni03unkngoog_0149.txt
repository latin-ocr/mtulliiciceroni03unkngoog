DE DEORUM NATURA 111. 85-90, 119

copiosos. neque Herculi quisquam decumam vovit um· ss
quam, si sapiens factus esset: quamquam Pythagoras,
cum in geometria quiddam novi invenisset, Musis bovem
immolavisse dicitur ς sed id quidem non crede, quoniam
ille ne Apollini quidem Delio hostiam immolare voluit,
ne aram sanguine aspergeret. ad rem autem ut redeam,
iudicium hoe omnium mortalium est, fortunam a deo
petendam, a se ipso sumendam esse sapientiam. quam-
vis licet Menti delubra et Virtuti et Fidei consecremus,
tamen haec in nobis ipsis sita videmus: Spei, Salutis,
Opis, Victoriae facultas a dis expetenda est. inprobo-
rum igitur prosperitates secundaeque res redarguunt, ut
Diogenes dicebat, vim omnem deorum ac potestatem.
‘at non numquam bonos exitus habent boni) eos qui·- ‘3⁷
dem adripimus attribuimusque sine ulla ratione dis in-
mortalibus. at Diagoras cum Samothracam venisset,
atheus ille qui dicitur, atque ei quidam [amicus] ‘ tu, qui
deos putas humana neglegere, nonne animadvertis ex tot
tabulis pictis quam multi votis vim tempestatis effugerint
in portumque salvi pervenerint? ‘ita fit 3' inquit ‘illi enim
nusquam picti sunt, qui naufragia fecerunt in marique
perierunt.’ idemque, cum ei naviganti vectores adversa
tempestate timidi et perterriti dicerent non iniuria sibi
illud accidere, qui· illum in eandem navem recepissent,
ostendit eis in.eodem cursu multas alias laborantis quae-
sivitque, num etiam in iis navibus Diagoram vehi crede·
rent. sic enim res se habet, ut ad prosperam adversamve
fortunam qualis sis aut quem ad modum vixeris nihil
intersit. ‘non animadvertunt ’ inquit ‘ omnia di, ne reges ⁹⁰
quidem.’ quid est simile? reges enim si scientes prae-
termittunt, magna culpa est3 at deo ne excusatio quidem 38
est inscientiae: quem vos praeclare defenditis, cum dici-
tis eam vim deorum esse, ut, etiam si quis morte poenas
sceleris effugerit, expetantur e'ae poenae a liberis , a ne-
potibus, a posteris. o miram aequitatem deorum! ferretne
civitas ulla latorem istius modi legis, ut condemnaretur
filius aut nepos, si pater aut avus deliquisset?

quinam Tantalidarum internicioni modus .

paretur? aut quaenam umquam ,ob mortem Myrtili

poenis luendis dabitur satias supplici?

