54 M. TULLII CICERONIS

hominum studiis gerere potuisse? commemoratur ab eo
Themistocles, Pericles, Cyrus, Agesilaus, Alexander,
quos negat sine adiumentis hominum tantas res efficere
potuisset utitur in re non dubia testibus non necessariis.
atquc ut magnas utilitates adipiscimur conspiratione ho-
minum atque consensu, sic nulla tam detestabilis pestis

, est, quae non homini ab homine naseam. est Dicae-

. archi liber de interitu hominum, Peripatetici magni et

17

18

copiosi, qui conlectis ceteris causis eluvionis, pestilen-
tiae, vastitatis, beluarum etiam repentinae multitudinis,
quarum impetu docet quaedam hominum genera esse
consumpta, deinde comparat, quanto plures deleti sint
homines hominum impetu, id est bellis aut seditionibus,
quam ,omni reliqua calamitate. cum igitur hic locus
nihil habeat dubitationis, quin homines plurimum homi-
nibus et prosint et obsint, proprium hoc statuo esse vir-
tutis , conciliare animos hominum et ad usus suos ad-
iungere. itaque, quae in rebus inanimis quaeque in

· tractatione beluarum fiunt utiliter ad hominum vitam,

artibus ea tribuuntur operosis, hominum autem studia
ad amplificationem nostrarum rerum prompta ac parata
virorum praestantium sapientia et virtute excitantur.
etenim virtus omnis tribus in rebus fere vertitur, qua-
rum una est in perspiciendO, quid in quaque re verum
sincerumque sit, quid consentaneum cuique, quid conse-
quens, ex quo quaeque gignantur, quae cuiusque rei
causa sit, alterum cohibere motus animi turbatos, quos
Graeci πάθη nominant, adpetitionesque, quas illi ὁρμάς,
oboedientis efficere rationi, tertium iis, quibuscum con-
gregemur,· uti moderate et scienter, quorum studiis ea,
quae natura desiderat, expleta cumulataque habemuS,
per· eosdemque, si quid inportetur nobis incommodi, pro·
pulsemus ulciscamurque eos, qui nocere nobis conati
sint , tantaque poena adiiciamus , quantam aequitas hu-
manitasque patitur. quibus autem rationibus hanc fa.-

. cultatem adsequi possimus, ut hominum studia conple-

ctamur eaque teneamus, dicemus, neque ita multo post,
sed pauca ante dicenda sunt. magnam vim esse in
fortuna in utramque partem, vel secundas ad res vel
adversas, quis ignorat? nam et cum prospero flatu eius

 

 

