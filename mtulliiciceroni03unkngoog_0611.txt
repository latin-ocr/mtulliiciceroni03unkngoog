nn memus 1. ‘1—13. 253

ut, si qui dies ad rusticandum dati sint, ad eorum nu-
merum adcommodentur quae scribimus· historia vero
nec institui potest nisi praeparato otio nec exiguo tempore
absolvi, et ego animi pendere soleo, cum semel quid orsus
sum, si traducor alic, neque tam facile interrupta contexo
quam absolvo instituta. Att. Legationem aliquam ni-
mirum ista oratio postulat aut eius modi quampiam ces-
sionem liberam atque otiosam. Μ. Ego vero aetatis
potius vacationi confidebam, cum praesertim non recu-
sarem quo minus more patrio sedens in solio consulenti-
bus responderem senectutisque non inertis grato atque
honesto fungerer munere. sic enim mihi liceret et isti
rei, quam desideras, et multis uberioribus atque maiori-
bus operae quantum vellem dare. Att. Atqui vereor ne
istam causam nemo noscat tibique semper dicendum sit,
et eo magis, quod te ipse mutasti et aliud dicendi insti-
tuisti genus, ut, quem ad modum Roscius, familiaris
tuus, in senectute numeros in cantu remiserat ipsasque
tardiores fecerat tibias , sic tu a contentionibus, quibus
summis uti solebas, cotidie relaxes aliquid ut iam oratio
tua non multum a philosophorum lenitate absit: quod
sustinere cum vel summa senectus posse videatur, nul-
lam tibi a causis vacationem video dari. Q. At me her-
cule ego arbitrabar posse id populo nostro probari, si te
ad ius respondendum dedisses: quam ob rem, cum pla-
cebit, experiundum tibi censeo· M. Si quidem, Quinte,
nullum esset in experiundo periculum: sed vereor ne,
dum minuere velim laborem, augeam atque ad illam
, causarum operam, ad quam ego numquam nisi paratus

et meditatus accedo, adiungatur haec iuris interpretatiO, ·

quae non tam mihi molesta sit propter laborem, quam·
quod dicendi cogitationem auferat, sine qua ad nullam
maiorem umquam causam sum ausus accedere. Att.
Quin igitur ista ipsa explicas nobis his subsicivis, ut ais,
temporibus et conscribis de iure civili subtilius quam
ceteri? nam a primo tempore aetatis iuri studere te me-
mini, cum ipse etiam ad Scaevolam ventitarem, neque
umquam mihi visus es ita te ad dicendum dedisse, ut
ius civile contemneres. M. In longum sermonem me
vocas, Attice, quem tamen, nisi Quintus aliud quid nos

1⁰

13

ι
ι
-ι-Ὶ- .,-“.. 2-. . --

