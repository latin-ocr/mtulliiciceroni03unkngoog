DE DEORUM NATURA 111. 47—53. 107

causa periculum adiret optimus quisque, virorum fortium ·
memoriam honore deorum inmortalium consecratam. ob
eam enim ipsam causam Erechtheus Athenis filiaeque
eius in numero deorum sunt, itemque τ Leonaticum est
delubrum Athenis, quod Leocorion nominatur. Alaban-
denses quidem sanctius Alabandum colunt, a quo est
urbs illa condita, quam quemquam nobilium deorum;
apud quos non inurbane Stratonicus, ut multa, cum qui-
dam ei molestus Alabandum deum esse confirmaret, Her-
culem negaret, ‘ergo' inquit ‘mihi Alabandus, tibi Her-
cules sit iratusl' illa autem, Balbe, quae tu a caelo 20
astrisque ducebas, quam longe serpant non vides? Solem ⁵¹
deum esse Lunamque, quorum alterum Apollinem Graeci,
alteram Dianam putant: quod si Luna dea est, ergo
¹etiam Lucifer ceteraeque errantes numerum deorum
obtinebunt, igitur etiam inerrantes. cur autem Arqui
species non in deorum numero reponatur? est enim pul-
cher, et ob eam causam , quia speciem habet admirabi-
lem , Thaumante dicitur Iri-s esse nata3 cuius si divina Χ
natura est, quid facies nubibus? Arcus enim ipse e nu-
bibus efficitur quodam modo coloratis, quarum una etiam
Centauros peperisse dicitur. quod si nubis rettuleris in
deos , referendae certe erunt tempestates, quae populi
Romani ritibus consecratae sunt. ergo imbres, nimbi,
procellae, turbines dei putandi 3 nostri quidem duces
mare ingredientes inmolare hostiam fluctibus consuerunt.
iam si est Ceres a gerendo, ita enim dicebas, terra ipsa 52
dea est et ita habetur: quae est enim alia Tellus? sin
terra, mare etiam, quem Neptunum esse dicebas: ergo
et flumina et fontes3 itaque et Fontis delubrum Maso ex
Corsica dedicavit et in augurum precatione Tiberinum,
Spinonem, Almonem, Nodinum, alia propinquorum flu·-
minum nomina videmus. ergo hoc aut in inmensum
serpet aut nihil horum recipiemus nec illa infinita ratio
superstitionis probabitur. nihil ergo horum proban-
dum est.

Dicamus igitur, Balbe, oportet contra illos etiam, 21
qui eos deos ex hominum genere in caelum translatos ⁵³
non re. sed opinione esse dicunt, quos auguste omnes
sancteque veneramur. principio Ioves tres numerant ii,

