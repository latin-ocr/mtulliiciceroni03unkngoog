236 Μ. TULLII CICERONIS

differenda. nunc autem visum est mihi de senectute
aliquid ad te conscribere. hoc enim onere, quod mihi
commune tecum est, aut iam urguentis aut certe adven-
tantis senectutis et te et me ipsum levari volo; etsi te
quidem id modice ac sapienter, sicut omnia, et ferre et
laturum esse certo scio: sed mihi, cum de senectute vel-
lem aliquid scribere, tu occurrebas dignus eo munere,
quo uterque nostrum communiter uteretur. mihi qui-
dem ita iucunda huius libri confectio fuit , ut non modo
omnis absterserit senectutis molestias , sed effecerit mol-
lem etiam ,et iucundam senectutem. numquam igitur
laudari satis digne philosophia poterit, cui qui pareat

a omne tempus aetatis sine molestia possit degere. sed
de ceteris et diximus multa et saepe dicemus: hunc
librum ad te de senectute misimus. > omnem autem ser-
monem tribuimus non Tithono, ut Aristo Ceus —- parum
enim esset auctoritatis in fabula --, sed M. Catoni seni,
quo maiorem auctoritatem haberet orati03 apud quem
Laelium et Scipionem facimus admirantis , quod is tam
facile senectutem ferat, eisque eum respondentem. qui
si eruditius videbitur disputare, quam consuevit ipse in
suis libris, attribuito litteris Graecis, quarum constat eum
perstudiosum fuisse in senectute. sed quid opus est
plura? iam enim ipsius Catonis sermo explicabit nostram
omnem de senectute sententiam.

2 Scipio. Saepe numero admirari soleo cum hoc C.
⁴Laelio cum ceterarum rerum tuam excellentem, M. Oat0,
perfectamque sapientiam, tum vel maxime, quod num·-
quam tibi senectutem gravem esse senserim, quae pleris-
que senibus sic odiosa est, ut onus se Aetna gravius
dicant sustinere.

Cato. Rem haud sane, Scipio et Laeli, difficilem ad-
mirari videmini: quibus enim nihil est in ipsis opis ad
bene beateque vivendum, eis omnis aetas gravis est 3 qui
autem omnia bona a se ipsis petunt, iis nihil potest ma-
lum videri, quod naturae necessitas adferat. quo in
genere est in primis senectus, quam ut adipiscantur om·-
nes optant, eandem accusant adepti. tanta est stultitiae
inconstantia atque perversitas. obrepere aiunt eam citius
quam putavissent. primum quis coe‘git eos falsum pu—

