28 Μ. TULLII CICERONIS

Metrodorum tam aperte quam paulo ante te. ille vero
deos esse putat, nec quemquam vidi, qui magis ea, quae
timenda esse negaret, timeret, mortem dico· et deosz qui-
bus mediocres homines non ita valde moventur, his ille
clamat omnium mortalium mentis esse perterritas, tot
milia latrocinantur morte proposita3 alii omnia quae pos-
sunt fana conpilant: credo ‚ aut illos mortis timor terret
8⁷ aut hos religionis. Sed, quoniam non audes -- iam
enim cum ipso Epicuro loquar ν·- negare esse deos, quid
est quod te inpediat aut solem aut mundum aut mentem
aliquam sempiternam in deorum natura ponere? ‘num-
quam vidi' inquit ‘animam rationis consiliique participem
in ulla alia nisi humana figura.’ quid? solis num quid-
nam aut lunae aut quinque errantium siderum simile
vidisti? sol duabus unius orbis ultimis partibus definiens
motum cursus annuos conficit3 huius hanc lustrationem
eiusdem incensa radiis menstruo spatio luna conplet3
quinque autem stellae eundem orbem tenentes aliae pro-
pius a terris, aliae remotius ab isdem principiis dispari-
bus temporibus eadem spatia conficiunt. num quid tale,
88 Epicure, vidisti? ne sit igitur sol, ne luna, ne stellae,
quoniam nihil esse potest nisi quod attigimus aut vidi-
mus. quid? deum ipsum numne' vidisti? cur igitur ore-
dis esse? omnia tollamus ergo, quae aut historia nobis
aut ratio nova adfert. ita fit ut mediterranei mare esse
non credant. quae sunt tantae animi angustiae? ut, si
Seriphi natus esses nec umquam egressus ex insula, in
qua lepusculos volpeculasque saepe vidisses, non cre-
deres leones et pantheras esse, cum tibi quales essent
. diceretur, si vero de elephanto quis diceret, etiam rideri
8⁹ te putares. et tu quidem , Vellei, non vestro more, sed
dialecticorum, quem funditus gens vestra non novit, ar·-
gumenta sententiae conclusisti3 beatos esse deos sum-
psisti: concedimus· beatum autem esse sine virtute ne-
32 minem posse. i'd quoque damus, et libenter quidem.
virtutem autem sine ratione constare non posse· conve-
niat id quoque necesse est. adiungis, nec rationem esse
nisi in hominis figura. quem tibi hoe daturum putas? si
enim ita esset, quid opus erat te gradatim istuc perve-
nire? sumpsisses tuo iure. quid autem est istuc grada-

