46 . M. TULLII CICERONIS.

infimam, quam crassissimus circumfundat ae‘r? ut ob eam
ipsam causam, quod etiam quibusdam regionibus atque
urbibus contingere videmus, hebetiora ut sint hominum
ingenia propter caeli pleniorem naturam, hoc idem ge-
neri humano evenerit, quod in terra, li'oc est in crassis·
ιε sima regione mundi, conlocati sint. et tamen ex ipsa
hominum sollertia esse aliquam mentem et eam quidem
acriorem et divinam existimare debemus. ‘unde enim
hanc homo adripuitP’ ut ait apud Xenophontem Socrates.
quin et umorem et calorem, qui est fusus in corpore, et
terrenam ipsam viscerum soliditatem , animum denique
illum spirabilem, si quis quaerat, unde habeamus, adpa-
ret, quod aliud a terra sumpsimus, aliud ab umore, aliud
7 ab igni, aliud ab aere ee, quem spiritu ducimus illud
autem, quod vincit haec omnia, rationem dico et, si placet
pluribus verbis , mentem, consilium, cogitationem, pru·-
dentiam, ubi invenimus? unde sustulimus? an cetera
mundus habebit omnia, hoc unum, quod plurimi est, non
· habebit? atqui certe nihil omnium rerum melius est mundo,
nihil praestabilius, nihil pulchrius, nec solum nihil est,
sed ne cogitari quidem quicquam melius potest. et si
ratione et sapientia nihil est melius, necesse est haec in-
19 esse in eo, quod optimum esse concedimus. quid vero?
tanta rerum consentiens, conspirans, continuata cognatio
quem non coget ea, quae dicuntur a me, conprobare? pos-
setne uno tempore florere, dein vicissim horrere terra? aut
tot rebus ipsis se inmutantibus solis accessus discessusque·
solstitiis brumisque cognosci, aut aestus maritimi fretorum-
que angustiae ortu aut obitu lunae commoveri aut una to-
tius caeli conversione cursus astrorum dispares conservari?
haec ita fieri omnibus inter se concinentibus mundi parti-
bus profecto non possent, nisi ea uno divino et continuato
20 spiritu continerentur. atque haec cum uberius disputantur
et fusius, ut mihi est in animo facere, facilius effugiunt
Academicorum calumniam 3 cum autem, ut Zeno solebat,
brevius angustiusque concluduntur, tum apertiora sunt ad
reprehendendum: nam ut profluens amnis aut vix aut
nullo modo, conclusa autem aqua facile conrumpitur, sic
orationis flumine reprehensoris convitia diluuntur, angu-
stia autem conclusae orationis non facile se ipsa tutatur.

