DE DEORUM NATURA 1. 87—92. 29

tim? nam· a beatis ad virtutem, a virtute ad rationem
video te venisse gradibus ε a ratione ad humanam figu-
ram quo modo accedis? praecipitare istuc quidem est,
non. descendere. nec vero intellego, cur maluerit Epi- 90
curus deos hominum similis dicere quam homines deo-
rum. quaeres, quid intersit3 si enim hoc illi simile sit,
esse illud huic: video, sed hoc dico, non ab hominibus
formae figuram venisse ad deos3 di enim semper fuerunt,
nati numquam sunt, si quidem aeterni sunt futuriz at
homines nati 3 ante igitur humana forma quam homines,
eaque erant forma di inmortales3 non ergo illorum hu-
mana forma, sed nostra divina dicenda est. verum hoc
quidem, ut voletis: illud quaere, quae fuerit tanta fortuna
— nihil enim ratione in rerum natura factum esse voltis
—‚ sed wmcn quis iste tantus casus? unde tam felix

- concursus atomorum, ut repente homines deorum forma

nascerentur? seminane deorum decidisse de caelo puta- οι,
mus in terras et sic homines patrum similis exstitisse?
vellem diceretis3 deorum cognationem agnoscerem non
invitus. nihil tale‘ dicitis, sed casu esse factum ut esse-
mus similes deorum. et nunc argumenta quaerenda sunt,
quibus hoc refellatur? utinam tam facile vera invenire
possim quam falsa convincere! etenim enumerasti me- 33
moriter et copiose, ut mihi quidem⁸ admirari luberet in ,
homine. esse Romano tantam scientiam, usque a Thale
Milesio de deorum natura philosophorum sententias.
omnesne tibi illi delirare visi sunt, qui sine manibus et 92
pedibus constare deum posse decreverunt? ne hoc qui·
dem vos movet considerantis, quae sit utilitas quaeque
opportunitas in homine membrorum, ut iudicetis membris
humanis deos non egere? quid enim pedibus opus est sine
ingressu? quid manibus, si nihil conprehendendum est?
quid reliqua descriptione omnium corporis partium, in
qua nihil inane , nihil sine causa, nihil supervacaneum
est? itaque nulla ars imitari soHertiam naturae potest.
habebit igitur linguam deus et non loquetur3 dentis,
palatum, faucis nullum ad usum3 quaeque procreationis
causa natura corpori adfinxit, ea frustra habebit deus,
nec externa magis quam interiora, cor, pulmones, iecur,
cetera, quas detracta utilitate quid habent venustatis?

