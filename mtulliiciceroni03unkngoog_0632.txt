12

13

· 274 M. TULLII CICERONIS

ratio, profecta a rerum natura, et ad recte faciendum
inpellens et a delicto avocans, quae non tum denique
incipit lex esse, cum scripta est, sed tum, cum orta est ;
orta autem est simul cum mente divina. quam ob rem
lex vera atque princeps apta ad iubendum et ad vetan-
dum ratio est recta summi Iovis.

Q. Adsentior, frater, ut, quod est rectum, verum
quoque sit neque cum litteris, quibus scita scribuntur,
aut oriatur aut occidat. M. Ergo ut illa divina mens
summa lex est, item, cum in homine est perfecta, in
mente est sapientis 3 quae sunt autem varie et ad tempus
descriptae populis, favore magis quam re legum nomen
tenent. omnem enim legem , quae quidem recte lex ap-
pellari possit, esse laudabilem quibusdam talibus argu·
mentis docent. constat profecto ad salutem civium civi-
tatumque incolumitatem vitamque hominum quietam et
beatam inventas esse leges, eosque, qui primum eius
modi scita sanxerint, populis ostendisse ea se scripturos
atque laturos, quibus illi adscitis susceptisque honeste
beateque viverent, quaeque ita conposita sanctaque es·-
sent, eas leges videlicet nominarunt: ex quo intellegi par
est eos, qui perniciosa et iniusta populis mssa descripse-
rint, cum contra fecerint quam polliciti professique sint,
quidvis potius tulisse quam leges, ut perspicuum esse
possit in ipso nomine legis interpretando inesse vim et
sententiam iusti et veri legendi. quaero igitur a te, Quinte,
sicut illi solent: quo si civitas careat, ob eam ipsam causam,
quod eo careat, pro nihilo habenda sit, id estne nume-
randum in bonis? Q. Ac maxumis quidem. M. Lege au-
tem carens civitas estne ob id ipsum habenda nullo loco?
Q. Dici aliter non potest. M. Necesse est igitur legem ha-
beri in rebus optimis. Q. Prorsus adsentior. M. Quid?
quod multa perniciose, multa pestifere sciscuntur in po-
pulis, quae non magis legis nomen attingunt, quam si
latrones aliquas consessu suo sanxerint. nam neque
medicorum praecepta dici vere possunt, , si quae inscii
inperitique pro salutaribus mortifera conscripserunt, ne·
que in populo lex, † cuicuimodi fuerit illa, etiam si per-
niciosum aliquid populus acceperit. ergo est lex iusto-
rum iniustorumque distinctio, ad illam antiquissimam et

 

 

 

