DE LEGIBUS 111. 20—26. 303

multo saevior multoque vehementior, quae, ducem quod
habet, interdum lenior est, quam si nullum haberet3 dux
enim suo se periculo progredi cogitat, populi impetus
periculi rationem sui non habet. ‘at aliquando incendi-
tur? et quidem saepe sedatur. quod enim est tam de-
speratum collegium, ιιι quo nemo e decem sana mente
sit? quin ipsum Ti. Gracchum non solum neglectus, sed
etiam sublatus intercessor evertit3 quid enim illum aliud
perculit nisi quod potestatem intercedenti collegae abro-
gavit? sed tu sapientiam maiorum in illo vide: con·-
cessa plebi a patribus ista potestate arma ceciderunt,
restincta seditio est, inventum est temperamentum, quo

Ι tenuiores cum principibus aequari se putarent, in quo

uno fuit civitatis salus. ‘at duo Gracchi fuenmt’ et
praeter eos quamvis enumeres· multos licet, cum deni
creentur, non nullos in omni memoria reperies pernicio-
sos tribunoS, leves etiam quam bonos fortasse plures:
invidia quidem summus ordo caret, plebes de. suo iure

periculosas contentiones nullas facit. quam ob rem aut 5

exigendi reges non fuerunt aut plebi re, non verbo danda
- libertas: quae tamen sic data est, ut multis praeclaris
institutis adduceretur, ut auctoritati principum cederetss

24

nostra autem causa, quae, optume et dulcissume frater, 11

incidit' ιιι tribuniciam potestatem, nihil habuit contentio-
nis cum tribunatu3 non enim plebes [incitata] nostris
rebus invidit, sed vincula soluta sunt et servitia incitata,
adiuncto terrore etiam militari. neque nobis cum illa
tum peste certamen fuit, sed cum gravissimo rei publi-
cae tempore, cui nisi cessissem, non diuturnum beneficii
mei patria fructum tulisset. atque haec rei exitus indi-
cavit: quis enim non modo liber, aad servus libertate
dignus fuit, cui nostra salus cara non esset? quod si is
casus fuisset rerum, quas pro salute rei publicae gessi-
mus, ut non omnibus gratus esset, et si nos multitudi-
nis furentis inflammata invidia pepulisset tribuniciaque
vis in me populum, sicut Gracchus ιιι Laenatem, Satur-
ninus in Metellum, incitasset, ferremus, o Quinte frater,
consolarenturque nos non tam philosophi, qui Athenis
fuerunt, [qui hoc facere debent ,] quam clarissimi viri,
qui illa urbe pulsi carere ingrata civitate quam manere

26

