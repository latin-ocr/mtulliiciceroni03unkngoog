CATO MAIOR 1. 235

M. TULLII CICERONIS

CATO MAIOR
DE SENEOTUTE

. AD Τ. POMPONIUM ATTICUM.

ARGUMENTUM.

Hic liber, quem Cicero post Caesaris caedem, paulo ante libros
de divinatione, a. u. 710. scripsit, aetatis anno sexagesimo tertio,
et ad Atticum misit tribus annis maiorem (cf. Cic. de divinat. H. ξ. 3.
ad Att. XIV, 21, 3. XV Ι, 3, 1. 11, 3.)‚ dialogum continet, qui a M.
Catone Censorio a. u. 604. habitus fingitur cum O. Laelio et P.Afri·
cano Aemiliano , quorum tamen partes admodum sunt exiguae.
= Versatur autem Catonis sermo in senectutis et laudibus explicandis
et repellendis criminationibus. Quattuor autem de causis senectus
putatur misera, quas singulas redarguit Cato, ut quae senectutem
vel non attingant vel non reddant miseram. Prima est, quod >avo-
cet a rebus gerendis (cap. 6—8.), altera, quod corpus faciat infir-
mius (cap. 9—11.)‚ tertia, quod privet omnibus fere voluptatibus
(cap. 12-18.)‚ quarta, quod haud procul absit a morte (c. 19—23.).

 

O Tite, si quid te adiuero curamve levasso,
quae nunc te coquit et versat in pectore fixa,
ecquid erit praemi?

licet enim mihi versibus eisdem adfari te, Attice, quibus
adfatur Flamininum

ille vir haud magna cum re, sed plenus fideie.

quamquam certo scio non, ut Flamininum,
sollicitari te, Tite, sic noctisque diesque3

novi enim moderationem animi tui et aequitatem teque
non cognomen solum Athenis deportasse, sed humanita-
tem et prudentiam intellego. et tamen te suspicor eis-
dem rebus quibus me ipsum interdum gravius commo-
veri, quarum, consolatio et maior est et in aliud tempus

