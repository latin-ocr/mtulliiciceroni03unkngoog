LAELIUS 16—22. 269

id quidem facient: negabunt id nisi sapienti posse con-
cedi. agamus igitur pingui, ut aiunt, Minerva: qui ita ιε)
se gerunt, ita vivunt, uteorum probetur fides, integritaS,
aequitas, liberalitaS, nec sit in eis ulla cupiditas , libido,
audacia, sintque magna constantia, ut ii fuerunt, modo
quos nominavi, hos viros bonos, ut habiti sunt, sic etiam
appellandos putemne, quia sequantur, quantum homines
possunt, 'naturam optumam bene vivendi ducem. sic
enim mihi perspicere videor, ita natos esse nos, ut inter
omnis esset societas quaedam, maior autem, ut quisque
proxime accederet. itaque cives potiores quam peregrini,
propinqui quam alieni: cum his enim amicitiam natura
ipsa peperit, sed ea non satis habet firmitati‘s3 namque
hoc praestat amicitia propinquitati, quod ex propinqui-
tate benevolentia tolli potest, ex amicitia non potest3
sublata enim benevolentia amicitiae nomen tollitur, pro-
pinquitatis manet. quanta autem vis amicitiae sit, ex κο
hoc intellegi ‘maxime potest, quod ex infinita societate
generis humani, quam conciliavit ipsa natura, ita con-
tracta res est et adducta in angustum , ut omnis caritas
aut inter duos aut inter paucos iungeretur. est enim 6
amicitia nihil aliud nisi omnium divinarum humanarum·
que rerum cum benevolentia et caritate consensio: qua
quidem haud scio an excepta sapientia nihil melius ho·-
mini sit a dis inmortalibus datum. divitias alii prae-
ponunt, bonam alii valetudinem, alii potentiam, alii ho-
nores, multi etiam voluptates: beluarum hoc quidem
extremum, illa autem superiora caduca et incerta, posita
non tam in consiliis nostris quam in fortunae temeritate3
qui autem in virtute summum bonum ponunt, praeclare
illi quidem, sed haec ipsa virtus amicitiam et gignit et
continet, nec sine virtute amicitia esse ullo pacto potest.
iam virtutem ex consuetudine vitae sermonisque nostri ει
interpretemur nec eam, ut ‚quidam docti, verborum ma-
gnificentia metiamur virosque bonos eos, qui habentur,
numeremus, Paulos, Catones, GaloS, Scipiones, Philosz
his communis vita contenta est, eos autem omittamus,
qui omnino nusquam reperiuntur. talis igitur inter viros 22
amicitia tantas opportunitates habet, quantas vix queo
dicere. principio qui potest esse ‘vita vitalis,’ ut ait

