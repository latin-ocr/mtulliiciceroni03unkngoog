DE DIVINATIONE H. 87—92. 197

enim cum tempore anni tempestatum atque caeli conver-
siones commutationesque tantae fiant accessu stellarum
et recessu, cumque ea vi solis efficiantur, quae videmus,
non veri simile solum, sed etiam verum esse censent
perinde, utcumque temperatus sit aer, ita pueros orientis
animari atque formari, ex eoque ingenia, mores, animum,
corpus, actionem vitae, casus cuiusque eventusque fingi.
o delirationem incredibileml non enim omnis error ¹stul· 43
titia dicenda est. quibus etiam Diogenes Stoicus con· ⁹⁰
cedit aliquid, ut praedicere possint dum taxat, qualis quis-
que natura et ad quam quisque maxume rem aptus futu-
rus sit ; cetera, quae profiteantur, negat ullo modo posse
sciri: etenim geminorum formas esse similis, vitam atque
fortunam plerumque disparem. Procles et Eurysthenes,
Lacedaemoniorum reges , gemini fratres fueruntz at ii
nec totidem annos vixerunt —- anno enim Procli vita
brevior fuit —, multumque is fratri rerum gestarum
gloria praestitit. at ego id ipsum, quod vir optumus, ει
DiogeneS, Chaldaeis quasi quadam praevaricatione con-
cedit, nego posse intellegi. etenim cum, ut ipsi dicunt,
ortus nascentium luna moderetur, eaque animadvertant
et notent sidera natalicia Chaldaei, quaecumque lunae
iuncta videantur, oculorum fallacissimo sensu iudicant
ea, quae ratione atque animo videre debebant: docet
enim ratio mathematicorum, quam istis notam esse
oportebat, quanta humilitate luna feratur terram paene
contingens, quantum absi-t a proxuma Mercurii stella,
multo autem longius a Veneris , deinde alio intervallo
distet a sole, cuius lumine conlustrari putatur3 reliqua
vero tria intervalla infinita et inmensa, a sole ad Mar·-
tis, inde ad Iovis, ab eo ad Saturni stellam, inde ad
caelum ipsum, quod extremum atque ultumum mundi
est. quae potest igitur contagio ex infinito paene inter- 92
vallo pertinere ad lunam vel potius ad terram? quid? 44
cum dicunt id, quod iis dicere necesse est, omnis omnium
ortus, quicumque gignantur in omni terra, quae incola-
tur, eosdem esse , eademque omnibus, qui eodem statu
caeli et stellarum nati sint, accidere necesse esse, nonne
eius modi sunt, ut ne caeli quidem naturam interpretes
istos caeli nosse adpareat? cum -enim illi orbes, qui cae-

