DE LEGIBUS 11. 6-10. Ὶ273

nihil deberi potest. Q. Ordire igitur 3 nam hunc tibi
totum dicamus diem.

M. ‘A Iove Musarum primordia ,’ sicut in Aratio
carmine orsi sumus. Q. Quorsum istuc? M. Quia nunc

item ab eodem et a ceteris dis inmortalibus sunt no- ,

bis agendi capienda primordia. Q. Optime vero, fra-
ter, et fieri sic decet. M. Videamus igitur rursus, prius
quam adgrediamur ad leges singulae, vim naturamque
legis, ne, cum referenda sint ad eam nobis omnia, laba-
mur interdum errore sermonis ignoremusque vim eius,
quo iura nobis definienda sint. Ω. Sane quidem hercule,
et est ista recta docendi via. M. Hanc igitur video sa-
pientissimorum fuisse sententiam, legem neque hominum
ingeniis excogitatam nec scitum aliquod esse populorum,
sed aeternum quiddam, quod universum mundum re-
geret imperandi prohibendique sapientia. ita principem
legem illam et. ultimam mentem esse dicebant omnia
ratione aut cogentis aut vetantis dei: ex quo illa lex,
quam di humano generi dederunt, recte est laudata3 est
enim ratio mensque sapientis ad iubendum et ad deter-
rendum idonea. Ω. Aliquotiens iam iste locus a te
tactus est; sed ante ,quam ad popularis leges veniaS,
vim istius caelestis legis explana, si placet, ne aestus nos
consuetudinis absorbeat et ad sermonis morem usitati
trahat. M. A parvis enim, Quint-e, didicimus ‘si in ius
vocat' atque alia eius modi leges nominare3 sed vero
intellegi sic oportet, et hoc et alia iussa ac vetita popu-
lorum vim habere ad recte facta vocandi et a peccatis
avocandi, quae vis non modo senior est quam aetas po-
pulorum et civitatum, sed aequalis illius caelum atque
terras tuentis et regentis dei. neque enim esse mens
divina sine ratione potest, nec ratio divina non hanc vim
in rectis pravisque sanciendis habet, nec, quia nusquam
erat scriptum, ut contra omnis· hostium copias in ponte
unus adsisteret a tergoque pontem interscindi iuberet,
idcirco minus Coclitem illum rem gessisse tantam forti-
tudinis lege atque imperio putabimus, nec, si regnante
L. Tarquinio nulla erat Romae scripta lex de stu-pris, id-
circo non contra illam legem sempiternam Sex. ¹Tarqui-

nius vim Lucretiae, Tricipitini filiae, attulit. erat enim
Ciceronis vol. VIII. 18

ω

10

