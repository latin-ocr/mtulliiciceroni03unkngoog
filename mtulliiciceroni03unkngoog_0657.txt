DE LEGIBUS 111. 10- 13. 299

esto: loco senator et modo orato, causas populi
teneto·

’ Vis in populo abesto. par maiorve potestas
plus valeto. ast quid turbassitur in agendo,
fraus actoris estc. intercessor rei malae saluta-
ris civis estc.

Qui agent, auspicia servante, auguri publico
parentO, promulgata, proposita, in aerario co-
gnita aguntO, nec plus quam de singulis rebus
semul consulunto, re'm populum docent0‚ doceri
a magistratibus privatisque patiunto.

Privilegia ne inrogantoz de capite civis nisi
per maximum comitiatum ollosque, quos censo-
res in partibus populi locassint,.ne ferunt0.

Donum ne capiunto neve danto neve petenda
neve gerenda neve gesta potestate. quod quis
earum rerum migrassit, noxiae poena par esto.

Censores fidem legum custodiunto: privati
ad eos acta referunto nec eo magis lege liberi
sunto.

Lex recitata est: discedere et tabellam iubebo dari.

Q. Quam brevi, frater, in conspectu posita est a te
omnium magistratuum discriptio , sed ea paene nostrae
civitatis, etsi a te paulum adlatum est novi. M. Rectis-
sime, Quinte, animadvertis3 haec est enim, quam Scipio
laudat in illis libris et quam maxime probat tempera-
tionem rei publicae ‚ quae effici non potuisset nisi tali
discriptione magistratuum. nam sic habetote, magistra-
tibus iisque, qui praesint, contineri rem publicam et ex
eorum conpositione, quod cuiusque rei publicae genus
sit, intellegi. quae res cum sapientissime moderatissi-
meque constituta esset a maioribus nostris, nihil habui
sane, non modo multum, quod putarem· novandum in le-
gibus. Aa. Reddes igitur nobis, ut in religionis lege
fecisti admonitu et rogatu meo, sic de magistratibus, [ut
disputes,] quibus de causis maxime placeat ista discri-
ptio. M. Faciam, Attice, ut vis, et locum istum totum,
ut a doctissimis Graeciae quaesitum et disputatum est,
explicabo et, ut institui, nostra iura attingam. Att.
Istud maxime exspecto disserendi genus. M. Atqui

13

