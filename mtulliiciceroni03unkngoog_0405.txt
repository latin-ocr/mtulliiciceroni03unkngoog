DE OFFICIIS Ι. 153—158. 47.

multos, quo meliores cives utilioresque rebus suis publi-
cis essent, ut Thebanum Epaminondam Lysis Pythago-
reuS, Syracosium Dionem Plato multique multos, nosque
ipsi, quicquid ad rem publicam attulimus, si modo ali·
quid attulimuS, a doctoribus atque doctrina instructi ad
eam et ornati accessimus. neque solum vivi atque prae-
sentes studiosos discendi erudiunt atque docent, sed hoc
idem etiam post mortem monumentis litterarum adse-
quuntur3 nec enim locus ullus est praetermissus ab iis,
qui ad leges, qui ad mores , qui ad disciplinam rei pu-
blicae pertineret, ut otium suum ad nostrum negotium
contulisse videantur. ita illi ipsi doctrinae studiis et
sapientiae dediti ad hominum utilitatem suam pruden-
tiam intellegentiamque potissimum conferunt. ob eam-
que etiam causam eloqui copiose, modo prudenter, me-
lius est quam vel acutissime siue eloquentia cogitare,
quod cogitatio in se ipsa vertitur, eloquentia conplectitur

156

eos , quibuscum communitate iuncti sumus. atque ut 157

apium examina non fingendorum favorum causa congre-
gantur, sed, cum congregabilia natura sint , fingunt
favos, sic homines ac multo etiam magis natura congre-
gati adhibent agendi cogitandique sollertiam. itaque nisi
ea virtus, quae constat ex hominibus tuendis, id est ex
societate generis humani , attingat cognitionem rerum,
solivaga cognitio et ieiuna videatur, itemque magnitudo
animi remota communitate coniunctioneque humana feri--
tas- sit quaedam et inmanitas, ita fit ut vincat cogni-
tionis studium consociatio hominum atque communitas.
nec verum est, quod dicitur a quibusdam, propter neces-
sitatem vitae, quod ea, quae natura desideraret, consequi
sine aliis atque efficere non possemus, idcirco initam
esse cum hominibus communitatem et societatem, quod,
si omnia nobis, quae ad victum cultumque pertinent,
quasi virgula divina, ut aiunt, suppeditarentur, tum
optimo quisque ingenio negotiis omnibus omissis totum
se in cognitione et scientia conlocaret. non est ita: nam
et solitudinem fugeret et socium studii quaereret, tum
docere, tum discere vellet, tum audire, tum dicere. ergo
omne officium, quod ad coniunctionem hominum et ad
societatem tuendam valet, anteponendum est illi officio.

158

