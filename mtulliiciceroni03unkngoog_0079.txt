DE DEORUM NATURA 11. 25-3-2. 49

magis, quod intellegi debet calidum illud atque igneum
ita in omni fusum esse natura, ut in eo insit procreandi
vis et causa gignendi, a quo et animantia omnia et ea,
quorum stirpes terra continentur, et nasci sit necesse et
augescere. natura est igitur, quae contineat mundum 11
omnem eumque tueatur, et ea quidem non sine sensu ²⁹
atque ratione3 omnem enim naturam necesse est, quae
non solitaria sit neque simplex, sed cum alio iuncta atque
conexa, habere aliquem in se principatum, ut in homine
mentem ‚ in belua quiddam simile mentia, unde oriantur
rerum adpetitus. in arborum autem et earum rerum,
quae gignuntur e terra, radicibus inesse principatus pu-
tatur3 principatum autem id dieo, quod Graeci ἧγεμονι- -
κόν vocant, quo nihil in quoque genere nec potest nec
debet esse praestantius· ita necesse est illud etiam, in
quo sit totius naturae principatu& esse omnium optimum
omniumque rerum potestate dominatuque dignissimum.
videmus autem in partibus mundi - nihil est enim in so
omni mundo ‚ quod non pars universi sit — inesse sen-
sum atque rationem: in ea parte igitur, in qua mundi
inest principatus, haec inesse necesse est et acriora qui-
dem atque maiora. quocirca sapientem esse mundum
necesse est naturamque eam, quae res omnis conplexa
teneat, perfectione rationis excellere, eoque deum esse Ι
mundum omnemque vim mundi natura divina contineri.
atque etiam mundi ille fervor purior, perlucidior mobi-
liorque est multo ob easque causas aptior ad sensus com-
movendos quam hic noster calor, quo haec, quae nota
nobis sunt, retinentur et vigent. absurdum igitur est 81
dicere , cum homines bestiaeque hoc calore teneantur et
propterea moveantur ac sentiant, mundum esse sine 8811811,
qui integro et libero et puro eodemque acerrimo et mo·
bilissimo ardore teneatur, praesertim cum is ardor, qui
est mundi, non agitatus ab alio neque externo pulsu, sed
per se ipse ac sua sponte moveatur. nam quid potest
esse mundo valentius, quod pellat atque moveat calorem
eum, qna ille teneatur? audiamus enim Platonem quasi ἐξ
quendam deum philosophorum, cui duo placet csse mo-
tus, unum suum, alterum externum, esse autem divinim,

quod' ipsum ex se sua sponte moveatur, quam quod pulsu
Ciceronis vol. Vll. 4

