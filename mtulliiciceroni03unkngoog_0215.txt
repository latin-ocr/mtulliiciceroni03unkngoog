DE DIVINATIONE 11. 49—54„ 185

haruspicinae disciplina contineretur3 eam postea crevisse
rebus novis cognoscendis er. ad eadem illa principia re-
ferendis. haec accepimus ab ipsis, haec scripta conser-
vant, hunc fontem habent disciplinae. num ergo opus ⁵1
est ad haec refellenda Carneade? num Epicuro? estne
quisquam ita desipiens, qui credat exaratum esse, deum
dicam an hominem? si deum, cur se contra naturam in
terram abdidit, ut patefactus aratro lucem aspiceret?
quid? idem nonne poterat deus hominibus disciplinam
superiore e loco tradere? si autem homo ille Tages fuit,
quonam modo potuit terra oppressus vivere? unde porro
illa potuit, quae docebat alios, ipse didicisse? sed ego
insipientior, quam illi ipsi, qui ista credunt, qui quidem
contra eos tam diu disputem. Vetus autem illud 24
Catonis admodum scitum est, qui mirari se aiebat, quod
non rideret haruspex , haruspicem cum vidisset: quota ⁵2
enim quaeque res evenit praedicta ab istis? aut si evenit
quippiam, quid adferri potest, cur non casu id evenerit?
rex Prusias, cum Hannibali apud eum exsulanti depu-
gnari placeret, negabat se audere, quod exta prohibe·
rent: ‘ain tu?' inquit ‘carunculae vitulinae mavis quam
imperatori veteri credere?' quid? ipse Caesar, cum a
summo haruspice moneretur ne in Africam ante brumam
transmitteret, nonne transmisit? quod ni fecisset, uno in
loco omnes adversariorum copiae convenissent. quid
ego haruspicum responsa commemorem — possum equi-
dem innumerabilia —, quae aut nullos habuerint exitus
aut contrarios? hoc civili bello, di inmortales! quam 5³
multa luserunt! quae nobis in Graeciam Roma responsa
haruspicum missa suntl quae dicta Pompeiol etenim ille
admodum extis et ostentis movebatur. non lubet com-
memorare, nec vero necesse est, tibi praesertim, qui in-
.terfuisti; vides tamen omnia fere contra ac dicta sint
evenisse. sed haec hactenus3 nunc ad ostenta veniamus.
Multa me consule a me ipso scripta recitasti, multa 2⁵
ante Marsicum bellum a Sisenna conlecta attulisti, multa5⁴
ante Lacedaemoniorum malam pugnam in Leuctris a
Callisthene commemorata dixisti3 de quibus dicam equi·-
dem singulis, quoad videbitur , sed dicendum etiam est
de universis. quae est enim ista a deis profecta signi-

