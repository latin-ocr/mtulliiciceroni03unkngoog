DE ormcn's 1. 56—63. ' ι 19

consuetudo exercitatioque capienda], ut boni ratiocinato-
res officiorum esse possimus et addendo deducendoque
videre, quae reliqui summa fiat, ex quc, quantum cui·-
que debeatur, intellegas. sed, ut nec medici nec impera· eo
tores nec oratores , quamvis «artis praecepta perceperint,
quicquam magna laude dignum sine usu et exercitatione
consequi possunt, sic officii conservandi praecepta tra-
duntur illa quidem, ut facimus ipsi, sed rei magnitudo
usum quoque exercitationemque desiderat. atque ab iis
rebus, quae sunt in iure societatis humanae, quem ad
modum ducatur honestum, ex quo ‘aptum est officium,
satis fere diximus. .

Intellegendum autem est, cum proposita sint genera ⁶1
quattuor, e quibus honestas officiumque manaret, splen-
didissimum videri, quod animo magno elatoque huma-
nasque res despiciente factum sit. itaque in probris
maxime in promptu est, si quid tale dici potest

vos enim, iuvenes, animum geritis muliebrem, illa
v1rgo vm,
et si quid eius modi
. Salmaci‚ da spolia sine sudore et sanguine.

contraque in laudibuS, quae magno animo et fortiter
excellenterque gesta sunt, ea nescio quo modo quasi
pleniore ore laudamus. hinc rhetorum campus de Mara-
thone, Salamine, Plataeis, Thermopylis, Leuctris, hinc
noster Cocles, hinc Decii, hinc Cn. et P. Scipiones, hinc
M. Marcellus, innumerabiles alii, maximeque ipse popu-
lus Romanus animi magnitudine excellit. declaratur
autem studium bellicae gloriae, quod statuas quoque
videmus ornatu fere militari. sed ea animi elatio , quae ἐξ
cernitur in periculis et laboribus, si iustitia vacat pugnat-
que non pro salute communi, sed pro suis commodis, in
vitio est3 non modo· enim id virtutis nQn est, sed est
potius inmanitatis omnem humanitatem repellentis. ita-
que probe definitur a Stoicis fortitud0‚ cum eam virtu-
tem esse dicunt propugnantem pro aequitate. quocirca
nem0‚ qui fortitudinis gloriam consecutus estinsidiis et
malitia, laudem est adeptus 3 nihil honestum esse potest,

quod iustitia vacat. praeclarum igitur illud Platonis: 63
2.

