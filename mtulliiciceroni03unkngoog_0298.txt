268 M. TULLII CICERONIS ·

tum, studiorum, sententiarum summa consensio· itaque
non tam ista me sapientiae, quam modo Fannius com-
memoravit, fama delectat, falsa praesertim , quam quod
amicitiae nostrae memoriam spero sempiternam fore,
idque eo mihi magis est cordi, quod ex omnibus saeculis
vix tria aut quattuor nominantur paria amicorum, quo
in genere sperare videor Scipionis et Laelii amicitiam
notam posteritati fore.

ιε Fannius. Istuc quidem, Laeli, ita necesse est. sed,
quoniam amicitiae mentionem fecisti et sumus otiosi,
pergratum mihi feceris — spero item Scaevolae —-, si,
quem ad modum soles de ceteris rebus, cum ex te quae·
ritur, sic de amicitia disputaris quid sentias, qualem
existumes, quae praecepta des.

Scaevola. Mihi vero, atque id ipsum cum tecum
agere conarer, Fannius antevortit: quam ob rem utrique
nostrum gratum admodum feceris.

5 Laelius Ego vero non gravarer, si mihi lpse con·
fiderem, nam et praeclara res est et sumus, ut dixit
Fannius, otiosi. sed quis ego sum aut quae est in me
facultas? doctorum est ista consuetudo eaque Graeco-
rum, ut iis ponatur de quo disputent quamvis subito:
magnum opus est egetque exercitatione non parva.
quam ob rem quae disputari de amicitia possunt, ab eis
censeo petatis, qui ista profitentur: ego vos hortari tan-
tum possum ut amicitiam omnibus rebus humanis ante-
ponatis 3 nihil est enim tam naturae aptum, tam conve·

ιε niens ad res vel secundas vel adversas. sed hoc primum
sentio, nisi in bonis amicitiam esse non posse: neque id
ad vivum reseco , ut illi, qui haec subtilius disserunt,
fortasse vere, sed ad communem utilitatem parum3 ne-
gant enim quemquam esse virum bonum nisi sapientem.
sit ita sane: sed eam sapientiam interpretantur, quam
adhuc mortalis nemo est consecutus, nos autem ea, quae
sunt in usu vitaque communi, non ea, quae finguntur
aut optantur, spectare debemus. numquam ego dicam C.
Fabricium, Μ’. Curium, Ti. Coruncanium, quos sapien-
tis nostri maiores iudicabant, ad istorum normam fuisse
sapientis3 qua re sibi habeant sapientiae nomen et invi-
diosum et obscurum, concedant ut viri boni fuerint. ne

 

