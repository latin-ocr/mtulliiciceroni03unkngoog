DE DEORUM NATURA 111. 79-284. 117

summo cruciatu supplicioque Q. Varius, homo inportu-
nissumus, periit3 si, quia Drusum ferm, Metellum veneno
sustulerat, illos conservari melius fuit quam poenas sce-
leris Varium pendere. duodequadraginta annos ’Diony-

sius tyrannus fuit opulentissumae et beatissumae civitatis3 .

quam multos ante hunc' ιιι ipso Graeciae flore Pisistratus!

‘at Phalaris, at Apollodorus poenas sustulit? multis
quidem ante cruciatis et necatis. etiam praedones multi
saepe poenas dant, nec tamen possumus dicere non pluris
captivos acerbe qnam praedones necatos. Anaxarchum
Democriteum a Cyprio tyranno excarnificatum accepimus,
Zenonem Eleae in tormentis necatum. quid dicam de
Socrate, cuius morti inlacrimari soleo Platonem legens?
videsne igitur deorum iudicio, si vident res humanas,
discrimen esse sublatum? Diogenes quidem Cynicus di-34
cere solebat Harpalum, qui temporibus illis praedo felix⁸
habebatur, contra deos testimonium dicere, quod· m illa
fortuna tam diu viveret. Dionysius, de quo ante dixi,
cum fanum Proserpinae Locris expilavisset, navigabat
Syracusas, isque cum secundissumo vento cursum teneret,
ridens ‘videtisne,’ inquit ‘amici‚ quam bona a dis inmor-
talibus navigatio sacrilegis detur-‘2⁹' idque homo acutus
cum bene planeque percepisset, in eadem sententia per-
severabat: qui cum ad Peloponnesum classem adpulisset

et in fanum venisset Iovis Olympii, aureum ei detraxit ·

amiculum grandi pondere, quo Iovem ornarat e manu-
biis Karthaginiensium tyrannus Gelo, atque in eo etiam
cavillatus est aestate grave‘esse aureum amiculum, hieme
frigidum, eique laneum pallium iniecit, cum id· esse ad

omne anni tempus aptum diceret. idemque Aesculapii ·

Epidauri barbam auream demi iussit: neque enim con-
venire barbatum esse filium, cum in omnibus fanis pater
inberbis esset. etiam mensas argenteas de omnibus de-
lubris iussit auferri, in quibus cum more veteris Graeciae
inscriptum esset nouorum neom, uti se eorum bonitate
velle dicebat. idem Victoriolas aureas et pateras coro-
nasque, quae simulacrorum porrectis manibus sustine-
bantur, sine dubitatione tollebat eaque se accipere, non
auferre dicebat: esse enim stultitiam, a quibus bona pre-
caremur, ab iis porrigentibus et dantibus nolle sumere.

82

